# Semestrální práce z PA2: Akční hra


## Specifikace zadání
Cílem semestrální práce je vytvořit jednoduchou 2D hru pomocí knihovny SDL.

Bude se jednat o platform shooter hru, ve které hráč musí čelit nájezdům nepřátelských
jednotek, které musí porazit, přičemž vlny nepřátel budou stále větší a větší a postupně se budou
objevovat i silnější jednotky.

Čím déle hráč zvládne přežít, tím vyšší bude jeho výsledné skóre. Během svého přežívání
může hráč narazit na různé bonusy, které po sobě občas zanechají skolení nepřátelé.

Nepřátelům dodávají sílu magické kameny, čím více jich nepřátelská jednotka u sebe má, tím je silněší a nebezpečnější.
Občas se povede zabít stvůru tak, že drahý kámen zůstane nepoškozený a hráč ho tak může sebrat.
Za tyto kameny si pak může pořídit různá vylepšení (více životů, rychlejší pohyb, silnější zbraně, ...)
a pomocí nich příště dosáhnout lepšího skóre.

Hráč i nepřátelé podléhají vlivu gravitace.
Mapa může být libovolně velká, pokud se celá mapa nevejde na obrazovku, je zobrazena jen její část kolem
hráče a postupně se posouvá s pohybem hráče.

Nepřátelé se objevují na předem definovaných místech. Tato místa spolu s celou mapu může
uživatel načíst z připraveného souboru. Takto budou načítány předvytvořené mapy a uživatel si bude moci
vytvořit i vlastní.

Hráčův postup i jeho nejvyšší dosažené skóre bude také možno uložit do souboru a pokračovat tak
ve hraní i po opětovném zapntuí hry.


## Architektura programu
Základ implementace je třída `Game`, která zaštiťuje ostatní komponenty aplikace a zajišťuje běh celé hry;
stará se o obsluhu událostí, volá aktualizační metody všech objektů a vykresluje změny na obrazovku.

Každý objekt, který se nějakým způsobem účastní dění ve hře, proto typicky bude poskytovat metody
`update()` a `render()`, které třída `Game` volá.

Bazická třída pro objekty participující v samotné hře je třída `Entity`, která zastřešuje všechny třídy vyžadující
textury k vykreslení a vektor určující jejich pozici. Také svým potomkům poskytuje metody pro aktualizaci a vykreslení.
Pohyblivé entity dále budou dědit ze třídy `Moving`, nepohyblivé ze třídy `Stationary`.

Třídy `Enemy` a `Item` dále poskytují společně rozhraní pro své podtypy:
- `Enemy` pro různé typy nepřátel s různými vlastnostmi a schopnostmi.
- Item` pro rozdílné předměty, které hráč může sebrat.

Prvky uživatelského rozhraní budou dědit ze třídy `UI`.

### Návrh polymorfismu
- Entity
    - Moving
        - Player
        - Enemy
            - Small
            - Medium
            - Big
        - Bullet
    - Stationary
        - Item
            - Boost
            - MagicStone
        - Tile
- UI
    - MainMenu
    - UpgradeMenu
    - Pause
